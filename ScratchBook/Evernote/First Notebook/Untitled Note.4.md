---
---
প্রিয় সামিরা,
এই মুহুর্তে ঘড়িতে সকাল ৬ টা বেজে ৫ মিনিট আর আমি "ভাষা" জিনিসটার ওপর প্রচন্ড বিরক্ত! তুমি যে তখন বললে তুমি তোমার প্রিয় মানুষদের চিঠি আগলে রাখ ।তোমার এই কথাটা  আমাকে অনেক ভাবিয়েছে। একজন নিরস সিএসই ছাত্র হিসেবে একটা পরিকল্পনা মাথায় আসল "সামিরা যেহেতু তার প্রিয় মানুষদের চিঠি আগলে রাখে তাহলে আমি যদি একটা আগলে রাখার মত সুন্দর চিঠি লিখতে পারি তাহলে সামিরার প্রিয় মানুষদের একজন হতে পারব"। ভাবলাম  মনের সমীকরনে Additivity ( বাংলায় কি যেন নাম ছিল ভুলে গেছি) খাটে কি না তা জানিনা কিন্তু চেষ্টা করে দেখতে তো কোন সমস্যা নাই। কিন্তু সমস্যা আসলে আছে! বিশাল বড় সমস্যা!!

সমস্যাটা হলো "ভাষা"। এইযে একটার পর একটা র‍্যান্ডম শব্দ বসিয়ে যে একটা এবমিনেশন লিখছি এটা "সুন্দর" তো দুরের কথা, আদৌ বোধগম্য হবে কিনা তা নিয়ে এখন দুশ্চিন্তায় আছি । ভাষা জিনিসটা এমন কেন ! কি বলতে চাই তা কিছুই বলা যায়না, যা বোঝাতে চাই তা কিছুই বোঝানো যায়না। আমি যে কেন এক নির্ঘুম রাত শেষে ভোর ৬ টায় তোমার জন্য চিঠি লিখছি! এতটা তীব্র একটা অনুভুতি! এটাকেও যদি ভাষা দিয়ে বোঝানো  না যায়! তাহলে তো ভাষা জিনিসটা ষোল আনাই ব্যার্থ! অযথা!

আসলে সত্য কথা হলো যে আমি আসলে নিজের ওপরই প্রচন্ড বিরক্ত। নিজের অপারগতা ভাষার ঘাড়ে চাপায় দিচ্ছি। কিইবা আর করার আছে। তোমাকে মুগ্ধ করবে, তোমার প্রিয় মানুষদের চিঠির আর্কাইভে ঠাই পাবে এমন একটা চিঠি লেখার জন্য ফোনটা হাতে  নিয়ে যে সেই ধ্যানে বসেছি! কোনভাবেই আমার দাড়া সম্ভব হলোনা। এই ফোনটা হাতে যত সময় যাচ্ছে আমি ততটা স্পষ্টভাবে উপলব্ধি করছি আমার অস্তিত্ব তোমার দীগন্ত থেকে কতটা দূরে।আমি যেই ভাষার কার্যকারিতা নিয়ে প্রশ্ন তুলছি  সেই ভাষা ব্যাবহার করেই কতজন তোমার  প্রিয় হতে পেরেছে!কিন্তু তুমি যে এই অল্প কিছুদিনের মধ্যেই আমার কতটা প্রিয় হয়ে গেছ সেটা যদি আমি ভাষায় বোঝাতে পারতাম!

যাইহোক, তুমি হামিংবার্ড কোনভাবেই হতে পারতে না কারন তুমি ত ফিনিক্স পাখি! তোমার নতুন চুলে তোমাকে তেমন অগ্নীকন্যার মতই দেখতে লাগছে। আর ফিনিক্স এর মতই তুমি তোমার বর্তমান প্রতিকুল সময় কাটিয়ে আবার উড়বা!

ইতি তোমার নতুন বন্ধু,
রাত্তিন সাদমান
