---
---
ফুটবল মাঠে কি ঘটছে বা ঘটতে পারে এসব নিয়ে  বিশ্লেষন বা আলোচনা করার সময় সবাই শুরুতেই একটা বড় ভুল করে। না না রকম ট্যাকটিকস, অতীত পরিসংখ্যান, ফর্ম তারপর বিভিন্ন গানিতিক ম্যাট্রিক্স(xg,ppfa,possesion) ব্যাবহার করে ফুটবল কে ব্যাখ্যা করার চেষ্টা করা, প্রিডিক্ট করতে চাওয়া পুরোটাই বোকামি। এক কথায় ফুটবল কে বিজ্ঞান দিয়ে, লজিক দিয়ে ব্যাখ্যা করা সম্ভব না আর এর পেছনেও একটা গোপন কারন আছে যেটা সবার সামনে থাকলেও কেউই জানেনা।কোন দলে কোন প্লেয়ার খেলে, সুপারস্টার প্লেয়ার কে, কার টপ স্পিড কত, কি পাস, এসিস্ট কাউন্ট এসব কিছুই যায়ে আসেনা। কাদের গত ৫ বছরে ৩য় ফাইনাল, কাদের গত ৮ বছরে ৫ম ফাইনাল, কাদের ৬টা কাপ আর কাদের ১৩ টা এসব ইতিহাস এর ও কোন গুরত্ব নাই।  রিয়াল মাদ্রিদ এর ক্রেস্ট লাগানো সাদা জার্সিটা কাদের গায়ে? এটা ছাড়া ফুটবলে আর কিছুই ম্যাটার করে না।
ইলুমিনাটি বলে কিছু নাই, কিন্তু এইরকম একটা সিক্রেট আছে যেটা এত ভালোভাবে গোপন করে রাখা যে সবার সামনে থেকেও কেউ এটা বুঝতে পারেনা এমনকি সন্দেহও করেনা।
\*ফুটবল আসলে স্ক্রিপ্টেড!\*
হ্যা! সত্যি! wwe  এর মতই ফুটবল সম্পুর্ন পাতানো!! স্থান-কালের ইতিহাসে প্রথম ফুটবল ম্যাচ এর প্রথম বাশি থেকে  যেদিন শেষবারের মত ফুটবল খেলা হবে তার শেষ বাশি পর্যন্ত কখন কোথায় কি ঘটবে, প্রতিটা পাস, গোল, সেভ, প্রেস, এসিস্ট, ক্রোস, স্কোর কত হবে সবকিছু মিলে এই  মহাকাব্য  ফুটবল শুরু হওয়ার অনেক আগেই লেখা হয়ে গেছে!
আর আরেকটা secret বলি! উপরে যেই সাদা জার্সিটার কথা বললাম, সেটা শুধু জার্সি না সেটা হলো plot armour!!

গত দশকের এভারেজ বলিউডের সিনেমা ত কমবেশি অনেকেরই দেখা, সেখানে নায়ক যখন নায়িকা কে বাচাইতে যায় তখন খলনায়ক এর গুন্ডাদের সংখ্যা কয়জন, তারা কে, বাচল না মরল, তাদের ও ত পরিবার আছে আপনজন আছে, তারাও হয়ত সংসার চালানোর জন্যই কষ্ট করে গুন্ডাগিরি করছে... এসব কিছু কি যায়ে আসে? স্ক্রিপ্ট ত লেখা হয়েই গেছে। হাইড্রা এর মাথা ৭ টা না হয়ে যদি ৭০০০ টা হত তাতে কি কিছু যায়ে আসত!?? হারকিউলিস কি হাইড্রাবধ করতনা? রাবন এর সেনা যদি কয়েক হাজার গুন বেশি হত আর রাম যদি একাই যুদ্ধে যেত তাও রামায়ন এর কাহিনীতে কোন পরিবর্তন আসত? রাম কি সিতা কে উদ্ধার করত না?  মেডুসার মাথার খুলি  সাথে না থাকলেও পার্সিয়াস কি ক্র্যাকেন কে পরাজয় করত না!? তেমনি চ্যাম্পিয়ন্স লীগ ফাইনালে ওই সাদা জার্সিটা পরে যদি ১১ জন  মাঠে পা রাখে তাহলে বিপরীত টিম কোনটা, সেই টিম এর স্কোয়াডে কারা আছে, তাদের ফর্ম কেমন, কোচ কে এসব এর কি কোন মুল্য আছে? গল্প ত আগেই শেষ হয়ে গেছে! 

ফুটবল বাস্তবতা, ফুটবল মহাবিশ্ব রিয়াল মাদ্রিদ কে কেন্দ্র করে ঘুরে। এই ক্রেস্টওয়ালা সাদা জার্সিটা বাদে ফুটবলে আর কিছুই যায়ে আসে না!
আর কিছু না
আর কিছুই না
Y nada más
¡Hala Madrid!
